protocol_id,elem_id,segmentation,comments,text,link
prot-1940--fk--31,i-11uc8pcVEPmf1STChL4E6,,,Lördagen den 25 maj 1940. Nr 31. 25,https://betalab.kb.se/prot-1940--fk--31/prot_1940__fk__31-024.jp2/_view
prot-1940-urtima-fk--2,i-13Z5CNQGAovE9taNbQVRm,,,"Det räcker emellertid ej med att skaffa nya inkomster. Det är nödvändigt att även allvarligt överväga att göra besparingar på budgeten. I det avseendet har finansministern ej givit tillräckligt övertygande bevis på att sådan intensiv vilja och kraft utvecklats som läget ovillkorligen fordrar. Jag erinrar om att nedbringandet av statsutgifterna upprepade gånger varit på tal. I viss mån var detta fallet redan under lagtima riksdagen 1939, och i hög grad under urtima riksdagen 1939, varvid dock endast små resultat uppnåddes. Därvid förutsattes att man vid lagtima riksdagen 1940 skulle kunna nå fram till kraftiga utgiftsbeskärningar i budgeten, men även detta blev i stort sett en fullständig besvikelse. Nu stå vi här i begynnelsen av ett nytt budgetår med en budget som alltjämt bygger statsfinanserna på en till de ordinarie delarna väsentligen oförändrad utgiftsstandard. Det är på tiden att vi äntligen komma från ord till handling. Jag tror att många med mig säga sig att vi här stå inför ett stort statsfinansiellt kardinalproblem som måste med verklig kraft angripas. Finansministern har vid flera tillfällen uttalat sin beredvillighet, men av krafttag har ännu intet synts. Senast i slutet av lagtima riksdagen uttalades som svar på en interpellation att nu skulle åtgärder komma. Man har också i tidningarna sett att finansministern fått tillstånd att tillkalla sakkunniga för ändamålet, men man har däremot ännu efter en månads förlopp icke hört talas om att sådana sakkunniga utsetts. Här föreligger en försening av betänkligt slag, och jag hoppas att finansministern icke tar illa upp, att Jag i detta sammanhang kommit att tänka på statsministerns lilla sommarvikariat i kommunikationsdepartementet, där han på ett välbehövligt sätt gav en snabb impuls till rättandet av de betänkliga tågförseningar som förekommit på S. J. Jag vill inte vara elak, men man skulle önska något liknande även för finansdepartementets besparingsarbete. Den ena förseningen är icke bättre än den andra. I den mån möjlighet därtill förefinnes, måste vi begära att redan vid urtima riksdagen få förslag till nedskärningar av statens utgifter. Men under alla omständigheter måste höstens budgetarbete för 1941/42 års riksstat byggas på en mycket grundlig undersökning av möjligheten att bringa ned statens utgifter till en rimligare nivå, så att vi därigenom kunna få medel till det som nu är det främst nödvändiga, nämligen att trygga rikets säkerhet.",https://betalab.kb.se/prot-1940-urtima-fk--2/prot_1940_urtima_fk__2-007.jp2/_view
prot-1940--fk--35,i-18FnJCJ2w2EdAaQRP6KVm,,,"I den nu framlagda propositionen åter håller Westman sin hjälpande hand över denna institution, som jag ju betraktar som en inrättning, som inte bör finnas i en demokratisk författning. Ty vad är utrikesnämnden? Den får icke väcka förslag, icke föra protokoll, den är också sekret på ett förkonstlat sätt. I det kommittébetänkande, som föregick nämndens tillkomst, står, att en ledamot måste vara varsam i att uttala sig om vad som förekommer inom nämnden, och det tillägges, att ingenting bör få yppas annat än för personer med politisk erfarenhet. Vad är det för rappakalja? I grundlagens text talas bara om synnerlig varsamhet.",https://betalab.kb.se/prot-1940--fk--35/prot_1940__fk__35-006.jp2/_view
