protocol_id,elem_id,segmentation,comments,text,link
prot-1930--fk--19,i-14giR4yS61tG4hrod6G3P,,,"Medan jag är inne på frågan om behovet, vill jag ytterligare understryka, att det är synnerligen viktigt, att vi i detta mycket tunga departement få en man, som inom departementet har den samlade överblicken över och ledningen av det författningsarbete, som där pågår, en man som är föredragande i dessa frågor och närmast under statssekreteraren och expeditionschefen ansvarig för de författningar, som därifrån utfärdas.",https://betalab.kb.se/prot-1930--fk--19/prot_1930__fk__19-041.jp2/_view
prot-1930--fk--33,i-17MwPwTpR7p15Aq5VeFm9,,,"dogmatisk undervisning eller inte. Jag får visserligen medge, att jag inte kan klara upp skillnaden emellan en konfessionell undervisning, som bör finnas, och en dogmatisk, som ej får finnas, ty den egentliga skillnaden emellan konfession och dogm är väl, så vitt jag begriper det, att det ena är latin och det andra grekiska. Man kan inte alldeles taga bort dogmen, om man skall ha en konfession. Jag vill emellertid inte alls lägga tonvikten härpå, ty enligt min mening är undervisningsplanen fullkomligt riktig därutinnan, att den Just lägger tonvikten på det objektiva och historiska meddelandet av de religlösa sanningarna, men där är ju frågan denna: då man enligt den fullkomligt riktiga anvisningen 1 undervisningsplanen skall gå till källorna så äro källorna här tre — bibeln, psalmboken och katekesen. Bibeln är ett uttryck för den äldsta kristendomens lära och den gammaltestamentliga läran; psalmboken och katekesen äro uttryck för den luthersk-evangeliska uppfattningen. Alla tre skola läsas, katekesen som uttryck för Luthers uppfattning, således för den uppfattning, som man egentligen kan säga, att den luthersk-evangeliska kristendomen har, men skillnaden skulle blott vara, att ur bibeln och psalmboken får läraren låta barnen lära sig utantill ett eller annat stycke, men ur katekesen är det förbjudet. För det första får jag då säga, att det är rätt egendomligt, att det här på denna enda punkt i hela undervisningsplanen finnes ett förbud för utanläsning, och för det andra vill jag säga det, att jag icke kan finna någon logisk eller rationell anledning till att göra skillnad mellan psalmboken och katekesen, då det gäller rent konfessionellt eller dogmatiskt innehåll; kan man missbruka det ena, så kan man missbruka det andra.",https://betalab.kb.se/prot-1930--fk--33/prot_1930__fk__33-041.jp2/_view
prot-1930--fk--19,i-19h8HWgSaaA9u3VhVgYAe,,,"TI fråga om denna punkt föreligger ingen skillnad i klämmen för utskottsmajoriteten och reservanterna, av vilka jag utgör en. Skillnaden hänför sig till ett stycke 1 motiveringen och rör frågan, huruvida riksdagen nu skall anslå medel jämväl för stenröjning. Detta anslag är som bekant avsett dels till understöd av nyodling, dels till betesförbättring, och nu är det även föreslaget, att det skall avse ett understöd till stenröjning. Därom äro alla ense, att det under dessa tider är synnerligen önskvärt, att betesförbättring, som utgör ett förbilligande av produktionen av betesgräs, främjas och stödjes från statens sida. Det blir redan mera tveksamt, huruvida man under dessa för jordbrukets ekonomi så brydsamma tider verkligen skall gå in för nyodling. Nyodling är ju redan nu en i förhållande till jordens ekonomiska avkastningsförmåga mycket oviss och — för att inte säga — i de flesta fall förlustbringande affär, och under sådana förhållanden måste man åtminstone vara ganska tveksam.",https://betalab.kb.se/prot-1930--fk--19/prot_1930__fk__19-049.jp2/_view
