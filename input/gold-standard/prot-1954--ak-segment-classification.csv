protocol_id,elem_id,segmentation,comments,text,link
prot-1954--ak--6,i-11LbVSvMzncne4Lc64qbB,,,"Jag skulle vilja börja med att fortsätta det resonemang, som fördes mellan herr Sträng och herr Ståhl beträffande den motsättning, som herr Ståhl — enligt min mening med rätta — ville göra gällande föreligger mellan socialministerns uttalande i början av interpellationssvaret, då han säger, att oron för att genom tryck från kreditsidan alla för bostadsbyggandet tillgängliga resurser icke skulle kunna användas har varit obefogad, och vad han säger i slutet av sitt svar.",https://betalab.kb.se/prot-1954--ak--6/prot_1954__ak__6-024.jp2/_view
prot-1954--ak--16,i-15YvP2VPpeZhFXzaHZFDe,,,"Sedan säger utrikesministern, om jag ett ögonblick får vända mig till honom, att om företaget hade velat vara på den säkra sidan, skulle det antingen ha tagit ut skatten eller också ha ställt en fråga till kontrollstyrelsen beträffande skatteplikten. Varorna var skattepliktiga, men om jag är rätt underrättad, Ers Excellens, förhåller det sig så, att företaget har riktat en fråga till kontrollstyrelsen och fått den upplysningen, att kontrollstyrelsen icke ansåg sig kunna ge ett förhandsbesked, utan företaget hade först att handla och därefter hade kontrollstyrelsen att döma! Att någon möjlighet att få besked icke förefanns, visar alltså i hur hög grad otydlig och suddig hela den lagstiftning är, på vilken detta företag har fallit.",https://betalab.kb.se/prot-1954--ak--16/prot_1954__ak__16-079.jp2/_view
prot-1954--ak--22,i-15jAeXE7jTW4fgpFccsQA,,,"Jag behöver väl inte här i riksdagen och speciellt inte i denna fåtaliga församling i kammaren — som väl är speciellt intresserad av skolfrågorna — tala om bristen på lärarkrafter. Alla som sysslat med skolfrågor vet ju att denna brist är betydande. Det är emellertid ett nytt inlägg i denna debatt, ett mycket stimulerande inlägg, som jag skulle vilja ta till utgångspunkt för några reflexioner.",https://betalab.kb.se/prot-1954--ak--22/prot_1954__ak__22-199.jp2/_view
