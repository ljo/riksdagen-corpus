protocol_id,elem_id,segmentation,comments,text,link
prot-1967--fk--35,i-11D2W7Vy4cb4shj2jwJCT,,,"Om vi, med eller utan anslutning till EEC, måste beakta de priser som tillämpas där, blir det ingalunda de världsmarknadspriser man har bundit sig fast vid i vissa resonemang i propositionen och i utskottsutlåtandet.",https://betalab.kb.se/prot-1967--fk--35/prot_1967__fk__35-049.jp2/_view
prot-1967-höst-fk--40,i-112C3seEKsRVJ79cq7Y375,,,"Låt mig emellertid ta upp några frågor som herr Wickman berörde i sin replik till mig och högerpartiet. Herr Wickman sade att det inte torde finnas någon regering som bedrivit det nordiska samarbetet med större skärpa än den svenska. Jag tror inte att ett sådant uttalande befrämjar saken. Tyvärr har vi kunnat konstatera att den svenska regeringens framträdande exempelvis när Nordiska rådet sammanträdde i Helsingfors inte var nämnvärt engagerat eller skärpt. När Nordiska rådets ekonomiska utskott hade sammanträde i augusti i år, då EEC-frågan skulle diskuteras, behagade inte ens handelsminister Lange från Sverige trots en inbjudan infinna sig för att ta upp en diskussion i dessa frågor. Det finns onekligen ett betydligt utrymme för en större aktivitet från svensk sida när det gäller det nordiska samarbetet och EEC. Herr Wickman säger att vårt intresse är att den engelska förhandlingen lyckas och att vi inte kan ta några initiativ som minskar Englands möjligheter. Ja, det är ett gemensamt intresse att Englands förhandlingar skall lyckas, men även i det avseendet skall vi se på utvecklingen med en betydande realism, och för ett mindre land som Sverige borde det ändå kännas litet beklagligt eller som ett memento när vi hörde att Englands chefsförhandlare, lord Chalfont, yttrade i Strasbourg för en tid sedan att »vi i England har fullt upp med våra egna problem och vi kan inte också ta upp några andra länders problem med De sex». Nu sägs det ju så många egendomligheter både i Lausanne, i Strasbourg och i Bryssel, och vi skall kanske inte ta uttalandet alltför exakt, men det avslöjar en viss likgiltighet gentemot de små länderna från det största landet i EFTA.",https://betalab.kb.se/prot-1967-höst-fk--40/prot_1967_höst_fk__40-067.jp2/_view
prot-1967--fk--2,i-13h5UPzjPHSkS89zncBFs,,,måste skapa den här fonden för näringslivet. Och när man höjer bilskatterna talar man om att det är i stället för avgifterna till högertrafikens genomförande. Likadant är det på de andra punkterna. Någon otroligt stor djärvhet visar man alltså inte när man talar om dessa skattehöjningar.,https://betalab.kb.se/prot-1967--fk--2/prot_1967__fk__2-036.jp2/_view
